---
attachments: [data_tree.png]
title: Drzewo
created: '2020-05-16T15:57:00.072Z'
modified: '2020-05-16T15:57:35.553Z'
---

# Drzewo

Drzewo (*ang. tree*) - jest strukturą danych zbudowaną z elementów, które nazywamy węzłami (*ang. node*). Dane przechowuje się w węzłach drzewa. Węzły są ze sobą powiązane w sposób hierarchiczny za pomocą krawędzi (*ang. edge*), które zwykle przedstawia się za pomocą strzałki określającej hierarchię. Pierwszy węzeł drzewa nazywa się korzeniem (*ang. root node*). Od niego "wyrastają" pozostałe węzły, które będziemy nazywać synami (*ang. child node*). Synowie są węzłami podrzędnymi w strukturze hierarchicznej. Synowie tego samego ojca są nazywani braćmi (*ang. sibling node*). Węzeł nadrzędny w stosunku do syna nazwiemy ojcem (ang. parent node). Ojcowie są węzłami nadrzędnymi w strukturze hierarchicznej. Jeśli węzeł nie posiada synów, to nazywa się liściem (*ang. leaf node*), w przeciwnym razie nazywa się węzłem wewnętrznym (*ang. internal node, inner node, branch node*).

![](@attachment/data_tree.png)
